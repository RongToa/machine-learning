## 蜀道难

* 【作者】李白  【朝代】唐

[Rong Tao](https://github.com/Rtoax)

- 👋 Hi, I’m [@rtoax](https://github.com/Rtoax), you can see me in [@linux-visor](https://github.com/linux-visor) too.
- 👀 I’m interested in [Linux](https://github.com/torvalds/linux)
- 🌱 I’m currently learning [Linux](https://github.com/torvalds/linux)
- 💞️ I’m looking to collaborate on [libcareplus](https://github.com/Rtoax/libcareplus), [test-linux](https://github.com/Rtoax/test-linux) and [more](https://github.com/Rtoax).
- 📫 How to reach me [GitHub](https://github.com/Rtoax), [CSDN](https://rtoax.blog.csdn.net/), [Gitee](https://gitee.com/rtoax) and 哆啦Linux梦.

```
噫吁嚱，危乎高哉！ 
蜀道之难，难于上青天！
蚕丛及鱼凫，开国何茫然！
尔来四万八千岁，不与秦塞通人烟。
西当太白有鸟道，可以横绝峨眉巅。
地崩山摧壮士死，然后天梯石栈相钩连。
上有六龙回日之高标，下有冲波逆折之回川。
黄鹤之飞尚不得过，猿猱欲度愁攀援。
青泥何盘盘，百步九折萦岩峦。
扪参历井仰胁息，以手抚膺坐长叹。
问君西游何时还？畏途巉岩不可攀。
但见悲鸟号古木，雄飞雌从绕林间。
又闻子规啼夜月，愁空山。
蜀道之难，难于上青天，使人听此凋朱颜！
连峰去天不盈尺，枯松倒挂倚绝壁。
飞湍瀑流争喧豗，砯崖转石万壑雷。
其险也如此，嗟尔远道之人胡为乎来哉！
剑阁峥嵘而崔嵬，一夫当关，万夫莫开。
所守或匪亲，化为狼与豺。
朝避猛虎，夕避长蛇；磨牙吮血，杀人如麻。
锦城虽云乐，不如早还家。
蜀道之难，难于上青天，侧身西望长咨嗟！
```
